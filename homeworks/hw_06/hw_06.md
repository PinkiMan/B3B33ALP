# Homework 6

## Zadání

### Lehká varianta
- Napište a odevzdejte program tic_tac_toe.py, který načte hrací pole piškvorek a určí souřadnice vítězného tahu hráče na řadě
- Vstup
  - Přes příkazovou řádku bude programu předána cesta k souboru s hracím polem (použijte sys.argv[1])
  - Soubor obsahuje znaky ., x a o značící prázdné pole ., křížek x a kolečko o.
  - Znaky na řádce jsou oddělené mezerou. Jiné znaky než (mezera, ., x, o) se v souborech nevyskytují. Pole nemusí být čtvercové.
  - Hráč s o vždy začíná. Pro určení hráče na tahu tedy platí
    - pokud je v poli stejný počet x a o, pak je na tahu o
    - pokud je x o jednu méně, než o, pak hraje x
  - Příklad vstupního souboru
    ```
    o . . o o o o
    x o . x x . x
    x . o . . x o
    o x o x o o x
    x . . x x . .
    ```
- Výstup
  - dvě celá čísla oddělená mezerou, která určují indexy souřadnic v hracím poli (2D pole po řádcích)
    ```
    0 2
    ```
  - V poli je stejný počet o a x (12), na tahu je tedy o
  - Hráč o hru vyhrává, když hraje na první řádek do třetího sloupce, tj. index v poli 0 2

Příklady
Vstup:

```
o . o x o o o
. . . x x . .
x . o o x . .
o o . o x . x
. . x x o x x
```

Na tahu je hráč o, vítězná řada je v diagonále z levého horního rohu. Výstup: 1 1

Vstup:
```
x . . o o
. . . . .
o . x o .
o . x . .
o x x x o
. o x . .
```
Na tahu je hráč x, doplnit může řadu ve třetím sloupci Výstup: 1 2

Vstup:

```
x x . . . .
x o . o . .
x o o x o .
. o o . o x
o . x x o .
. x . . x .
```

Výstup: 0 4

Vstup:

```
. o o . . o . .
x o . x x . . .
. . o x . . . .
o . . . x . . o
x o x o . o . x
. x x o . o o .
. . x o . o x .
. x x . x . . o
```

Výstup: 3 2


### Těžká varianta

- Napište program [rectangle.py](rectangle.py), který v matici celých čísel zadané na příkazové řádce (sys.argv[1]) najde největší souvislou podmatici libovolného rozměru, která obsahuje pouze záporné hodnoty. Příklad volání:
```
python3 rectangle.py matice.txt
```
- Výstupem programu jsou souřadnice levého horního rohu a pravého dolního rohu podmatice. Na prvním řádku výstupu je levý horní roh ve formátu řádek sloupec, na druhém řádku pravý dolní roh. Řádky i sloupce se číslují od 0.
- Velikost podmatice je určena jejím počtem prvků.
- Snažte se, aby Váš program byl co nejefektivnější, ideálně, aby jeho časová složitost odpovídala velikosti matice. Bodové ohodnocení této úlohy bude záviset na efektivnosti (rychlosti) Vašeho algoritmu.
- Pokud existuje více řešení, vypište libovolné z nich.
- Nastudujte si nejrychlejší způsob nalezení maximálního obdélníku pod histogramem [Část 1](https://www.geeksforgeeks.org/largest-rectangular-area-in-a-histogram-using-segment-tree/) a [Část 2](https://www.geeksforgeeks.org/largest-rectangular-area-in-a-histogram-using-stack/)
- Timeout na výpočet je: 50 sekund. Toto platí i pro velké matice, které si můžete stáhnout níže. Na nich je dobře patrný rozdíl mezi lineárním algoritmem O(n), algoritmem O(n⋅log(n)) a O(n2), kde n je počet prvků matice.

Příklad
Matice [matice.txt](files/rectangle.txt):

```
 1 -9 -2   8   6  1
 8 -1 -11 -7   6  4
10 12 -1  -9 -12 14
 8 10 -3  -5  17  8
 6  4 10 -13 -16 19
```

Výstup:

```
1 2
3 3
```

Obrovské testovací matice [matice.tgz](files/matice.tgz) (i ty je nutné spočítat do 50s).











